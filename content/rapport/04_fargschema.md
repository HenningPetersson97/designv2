---
---
Färgschema
=======================

I den här uppgiften så ska jag jämföra och undersöka tre olika webbplatser för att se ifall jag kan hitta några liknelser eller olikheter i deras färgschema samt typsnitt.

Urval
-----------------------

<!-- Berätta vilka webbplatser du valt att undersöka och varför eller hur du gick tillväga när du gjorde ditt urval. -->
Jag har valt att undersöka mediamarkt, netonnet och cdon. Jag valde de här hemsidorna eftersom deras syfte är det samma men de har ändå väldigt olika färger samt typsnitt.

Metod
-----------------------

<!-- Berätta kort om din "metod", hur du gör för att utföra undersökningen. Berätta om du använder något speciellt verktyg. -->
Jag använde mig av Mozilla Forefox Developer tools för att undersöka de tre hemsidorna. Jag använder mig också av adobe color för att försöka se villket färgschema de olika hemsidorna har tagit användning av som t.ex. ett monokromatiskt färgschema eller ett akromatiskt färgschema. Jag använde mig också av en color picker extension till min webbläsare för att se exakta färger på hemsidorna.

Resultat
-----------------------

<!-- Dokumentera dina resultat från din studie. Berätta vad du kom fram till, vilka resultat du hittade och observerade. -->
[FIGURE src="image/mediamarkt.png?w=500" class="right" caption="Mediamarkt"]

Mediamarkt är den första webbsidan som jag har undersökt. Det är väldigt tydligt med vilket tema de förhåller sig till och använder sig i princip bara av tre olika färger på hemsidan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #e00">
<td style="height: 50px; width: 50px; background-color: #fff">
</tr>
</table>

Hemsidan håller sig till ett complementary färgschema där de har röd som basfärg och sedan använder de vitt och svart som komplementfärger. Jag skulle säga att accentfärgen är svart på mediamarkts hemsida eftersom de har använt svart till de olika sektionerna man klicka sig vidare med på hemsidan samt de menyer som finns tillgängliga.

Hela hemsidan använder sig av sans-serif som sin font-family. Alla rubriker och den brödtexten som jag undersökte hade sans-serif.

Jag tycker att hemsidan har lyckats med den profilen de försöker framföra. Rött ger intrycket att de är väldigt på i sin marknadsföring och det ska kännas väldigt "pampigt". Jag tycker de har lyckats bra i sin typografi också eftersom de använder sig av mycket bilder så behöver inte texten sticka ut.

[FIGURE src="image/netonnet.png?w=500" class="right" caption="Net on net"]

Net on net är den andra hemsidan som jag har undersökt. De följer också ett tydligt färgschema i sitt val av färg på hemsidan med ganska många olika färger.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ddd">
<td style="height: 50px; width: 50px; background-color: #f22">
<td style="height: 50px; width: 50px; background-color: #09e">
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
</tr>
</table>

Net on net håller sig också till ett complementary färgschema men använder sig samtidigt av lite fler färger än vad mediamarkt gjorde. Basfärgen på Net on net är blå där resterande färger är komplementfärger. Accent färgen på hemsidan är vit och svart där de används till navbaren på hemsidan och de flesta länkar för att ta sig vidare på hemsidan.

Samma som Mediamarkt så använder sig Net on net av sans-serif på hela hemsidan.

Jag tror färgerna och typografin uppfyller de önskemål om vilken profil som hemsidan vill ha.

[FIGURE src="image/cdon.png?w=500" class="right" caption="CDON"]

CDON är den sista hemsidan som jag har undersökt och den har också ett tydligt färgschema där det är ungefär samma upplägg bara med andra färger.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #0c5">
<td style="height: 50px; width: 50px; background-color: #f37">
<td style="height: 50px; width: 50px; background-color: #999">
<td style="height: 50px; width: 50px; background-color: #fff">
</tr>
</table>

CDON kör på ett complementary färgschema där de använder sig av ljusgrön, rosa, vitt och grått. CDON har grön som basfärg och resternade färger är komplementfärger. De har också vitt och grått som accentfärger.

CDON har sans-serif på hela sin webbplats. De har lagt sin font-family i body och lagt inherit element på rubriktaggar.

Jag tror de har lyckats med sin profil enligt färgschema samt typografi men de har extremt mycket länkar på hemsidan som gör det jobbigare att ta sig runt på hemsidan.

Analys
-----------------------

Jag kanske inte valde de bästa hemsidorna att jämföra eftersom alla tre hemsidor hade väldigt mycket likheter. Det var inte riktigt oväntat dock eftersom de alla har samma syfte. Alla hemsidorna har ett complementary upplägg på sina hemsidor samt alla hemsidor använder sig av sans-serif i sin text. Det som gör de olika är färg valen. Mediamarkt har väldigt "pampiga" färger med röd som bas det gör att hemsidan blir väldigt aggressiv i sin marknadsföring för de produkter som de försöker sälja medans både Net on net och CDON hade mer vänliga webbplatser. Net on net är väldigt lugn att kolla på med sin blåa färg och CDON är också ganska lugnt men samtidigt lite mer aggressiv än Net on net med sin rosa färg som sticker ut.

Anledningen till att alla hemsidorna använde sig av sans-serif är för att de vill inte att det är texten som lyfter fram budskapet på hemsidan. Alla hemsidor använder sig av mycket bilder och det gör att texterna på hemsidan inte blir lika synliga där de fokuserar mer på att lyfta fram bilder som ger budskapet om hemsidan. Jag hade tyckt att det var roligt ifall en av hemsidorna hade kört på ett annat upplägg där de kanske hade lagt mer fokus på sina rubriker på hemsidan för att lyfta fram det de vill säga men det känns också som att det inte skulle vara lika effektivt som bilder eftersom bilder kan ge ett mycket större intryck än bara en text.

Det här har gjort att jag har fått lite mer förståelse om hur företag som säljer elektronik vill ha sina hemsidor byggda med färg samt typsnitt där de flesta utgår ifrån samma tema.

Övrigt
-----------------------

Jag Henning Petersson har skrivit den här rapporten.
