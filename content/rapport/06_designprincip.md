Designprincip
=======================

Den här uppgiften handlar om att kunna kritisera en design på en hemsida på rätt sätt genom att man kollar på Designprinciper och designelement i designen.

Urval
-----------------------

När jag gör dessa rapporter så vill jag hålla mig till webbplatser som har samma funktion och budskap. Denna gången valde jag träningshemsidor. Jag kollade på [Idrottskliniken](https://idrottskliniken.com/), [Nordicwellness](https://nordicwellness.se/) och [Friskissvettis](https://www.friskissvettis.se/).

Metod
-----------------------

Min metod för att undersöka de här hemsidorna är att kolla på färger, former, linjer och mönster inom designelementen och sedan försöka se en helhet i sidan, vad den har för balans och ifall jag kan finna någon harmoni i hela uppbyggnaden av designprincipen.

Resultat
-----------------------

[FIGURE src="image/idrottskliniken.jpg?w=500" caption="Idrottskliniken"]

Hemsidans finns till för att kunna nå ut till fler kunder och för att försöka lyfta fram det som är bra med just idrottskliniken. Försöka vara välkomnande för deras kunder. Det känns som en proffsig design på hemsidan där det mesta lyfts fram i stora bilder. De har lyckats bra med skalningen på sina bilder enligt designprincipen. Själv så tycker jag att det är en design som passar för hemsidans syfte eftersom det är en "vänlig" hemsida att kolla på.

Jag tycker att de har lyckats få en harmoni på sidan i designprincipen och allt hänger bra ihop. Ett designelement som jag lägger märke till är linjer. Även om de inte har ritat ut linjer på hemsidan så delas hemsidan upp i block på ett snyggt sätt med hjälp av hur de har valt att placera sina bilder. Designprincipen skiljer sig en hel del från de olika undersidorna och förstasidan. Det gör att till en viss del så försvinner harmonin på hemsidan även fast den ändå kan finnas där i färger och hur de har valt att dela upp sidorna med skalade bilder.

[FIGURE src="image/nordicwellness.jpg?w=500" caption="Nordicwellness"]

Hemsidans mål är att locka kunder och ha ett proffsigt ansikte utåt. De visar upp sina prestationer direkt på förstasidan för att nå fler kunder. Designen känns mer utåt och mer aggressiv än tidigare hemsidor med mycket rött eftersom det är jul samt tydligt om hur mycket medlemmar, klubbar och pass de har. Jag tycker att designen inte blir lika bra när man gör den "in your face" direkt när man kommer in på hemsidan. De har en designprincip som ligger mycket i bilderna på hemsidan för att få ihop en harmoni.

De har bildformer som är uppradade på ett sätt så att det känns väl ihopsatt som till exempel ifall man scrollar ner på förstasidan så har de valt att lägga tre bilder på rad med jämt mellanrum. De använder bilder istället för liner som designelement och jag får även en kännsla av hierarki på hemsidan med de stora siffrorna följt av mindre bilder. Designprincipen skiljer sig knappt i de underliggande sidorna eftersom de använder sig av boxar eller bilder för att skala upp det på ett harmoniskt sätt som de gjorde lite längre ner på förstasidan. De har dock valt att bryta det ihop satta och förstört harmonin på förstasidan om man scrollar längre ner där de har sina rubriker nya klubbar och kommande klubbar eftersom de har samma skalning men visar bara två delar där de egentligen borde ha tre för att hålla ihop harmonin.

[FIGURE src="image/friskissvettis.png?w=500" caption="Friskissvettis"]

Hemsidans mål och syfte är den samma som de två tidigare hemsidorna. Den vill nå ut till kunder och få dem att stanna. Jag känner att designen kanske inte träffade rätt här. Den är lite mer personlig och svartvitt passar inte för att locka in nya kunder eftersom de är väldigt dystra färger. Den har dock några designelement som får än att kolla runt på hemsidan som till exempel "träna här" knappen och "Hitta ditt Friskis!" texten. Jag tycker inte deras första bild på hemsidan gynnar dem. Den bidrar till att det blir ganska dystert.

Jag hittar mycket liknelser på webbplatserna och här är designprincipen den samma. De har valt mycket fokus på bild och skalning med bilder där de lägger tre bilder i rad med jämn skalning. De har också valt att ha någon del av rött i nästan varje bild och det kan knappast vara en slump. Det är designelement som gör att ögonen kollar lite extra på bilderna. Jag tycker att hemsidan har lyckats med en bra balans i designprincipen där de utnyttjar mycket white space för att sidan ska få en snygg helhet. Det är mycket fokus på inslag av rött över hela sidan. Det är också en hel del kontraster på undersidorna där de väljer olika skalningar på bilder och antalet bilder som visas samtidigt men ändå inom samma ramar.

Analys
-----------------------

Det var som väntat i vad hemsidorna skulle ha för mål och syfte. Alla hemsidorna ville locka kunder och gjorde det på olika sätt genom designprincipen.

Idrottskliniken hade en väldigt proffsig design med stora bilder och linjer som gör att hemsidan hänger ihop på ett snyggt sätt. De utnyttjar ingen white space men de har en del kontraster och texturer i sina designelement som gör att hemsidan får en bra harmoni och sammanhållning.

Nordicwellness där emot kändes som en väldigt tävlingsinriktad hemsida med skarpa typsnitt och stora fonts samt mycket rött på första sidan. Deras harmoni har en bra sammanhållning i stort sätt men jag förstår inte varför de valde att förstöra det lite längre ner på förstasidan. Det kanske är ett medvetet val och de tyckte bara att det var snyggare så. Det känns väldigt hierarki dominerat på nordicwellness också eftersom de har en sån aggressiv hemsida där de verkligen vill lyfta fram deras statistik. Det förstör lite för de designelementen som egentligen ska locka ögat hos den som besöker sidan. Som till exempel bli medlem knappen som de har valt att göra grön där det mesta är svartvitt.

Friskissvettis sidan kändes som att den träffade fel i vad den ville lyfte fram. Det blir bara dystert med en stor svartvit bild direkt när man kommer in på hemsidan. De försökte lyfta fram designelement i färg och det sticker faktistkt ut rätt så bra när de har en svartvit bild som förstasida men jag tycker ändå att man skulle kunnat välja bättre färger. De kör på mycket kontrast men i bra mängder så att harmonin på hemsidan och sammanhållningen inte förstörs.

Alla hemsidor hade vissa likheter sina designprinciper men de hade också valt att göra det på olika sätt. Det som jag tyckte gjorde mest för att ha en bra och snygg sammanhållning i designprincipen var hur de bröt ut delarna på hemsidorna i bilder och block. De använde bilder för att dra linjer och starka färger där de ville att ögat skulle kolla en extra gång även om det inte alltid blev så bra tycker jag. De höll sig också till ett färg schema för att inte bryta harmonin och kunde även utnyttja white space på ett bra sätt.

Referenser
-----------------------

[Wikipedia](https://en.wikipedia.org/wiki/Visual_design_elements_and_principles)

Övrigt
-----------------------

Jag Henning Petersson har skrivit denna rapporten.
